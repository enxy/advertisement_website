<div id="article">
    <h2>Początki gazet na świecie</h2>
    <h3>Egipt</h3>
    <p>Według historyków pierwsza gazeta na świecie została wydana w 1450 roku p.n.e. w Egipcie. Nic więc dziwnego, że pisana była na papirusie. Jej egzemplarze można zobaczyć w Luwrze i w muzeum w Turynie. W dziełach Herodota z Halikarnasu można odnaleźć wzmianki o pierwszej gazecie satyrycznej, opisującej skandale dworskie za czasów panowania faraona Amasisa ( VI w p.n.e.). Gazeta prawdopodobnie finansowana była przez żydowskiego bankiera.</p>
    <h3>Rzym</h3>
    <p>Historia rzymskich roczników zaczęła się w nieco inny sposób niż w Egipcie. Ściany świątyni arcykapłana służyły jako miejsce do wieszania wapiennych, drewnianych tablic, na których widniały spisane uprzednio nazwiska konsulów i wyższych urzędników. Oprócz wspomnianych nazwisko, zapisywano wszystkie wypadki, które miały miejsce w Rzymie oraz na prowincjach. Na koniec roku tablice składane były w archiwum, a następnie ich treść była spisywana na pergaminie i wydawana jako Annales pontificul lub Annales maximi. Z inicjatywy konsula Gajusza Juliusza Cezara w roku 59 p.n.e. utworzono na bazie poprzedniego pisma nowe, w którym pojawiały się protokoły zgromadzeń ludowych oraz obrad senatu. Protokoły były codziennie spisywane i ogłaszane. W ten sposób doczło do powstania acta diurna, co oznacza wydarzenia dnia. Początkowo ogłaszane były w nich wydarzenia oficjalne, a z czasem zaczęły pojawiać się również wydarzenia z życia miast i ich zasłużonych obywateli oraz różne ciekawostki. Wszystkie informacje spisywano na tablicach, a następnie kopiowano na zwoje papirusu lub pergamin i wysyłano do prowincji. Cezar dążył w ten sposób do przekazania pospólstwu oficjalnych informacji za pośrednictwem gazet. Można uznać, że Acta diurna były zbliżone pod względem funkcji, którą pełniły do dzisiejszych gazet. W egzemplarzach Acta diurna można było znaleźć nowinki z aren, walk gladiatorów, wróżby, horoskopy, wyroki sądu czy też zgony. W rzymskiej gazecie często publikowano prace wybitnych uczonych i pisarzy takich jak Cyceron, Petroniusz, czy Tacyt. Liczba wydanych kopii tej gazety do dziś nie jest znana, jednak Acta Diurna została uznana za dobrą kronikę wydarzeń w Cesarstwie. Ostatni egzemplarz gazety ukazywał się w Rzymie po przeniesieniu stolicy do Konstantynopola.</p>
    <h3>Chiny</h3>
    <p>Pierwszą gazetą chińską były Ogłoszenia stolicy (Kua-Min-Cheng-Fu-Kung-Pao). Gazeta ukazała się około X wieku za czasów panowania dynastii Song. Przypuszcza się, że chińskie gazety mogły istnieć już w VIII wieku. Gazeta Ogłoszenia stolicy była gazetą urzędową, wydawaną rzadko i w nieregularnych odstępach czasu. Od XIV wieku pojawiała się co tydzień, a od 1800 r. codziennie. Zgodnie z tradycją dla Cesarza była pisana, dla pozostałych obywateli drukowana. Istniały trzy wydania gazety: Ching-Pao wiadomości handlowe (drukowana na żółtym papierze), Szuen Pao- wiadomości urzędowe (drukowane na żółtym papierze), Titany-Pao- zawierała krótkie informacje dla odbiorców na prowincji (na papierze czerwonym). Wydania te zaczęły pojawiać się w XX wieku.</p>
    <h3>Europa</h3>
    <p>W Europie dominowała głównie twórczość epistolarna. Informacje o wydarzeniach w państwie przekazywane były w formie listów. Listy które miały trafić do większej liczby odbiorców wydawane były jako pisma ulotne. Taki charakter miały np. Listy Pawła z Tarsu do Galatów, Rzymian czy Koryntian. Listy umożliwiały rozwój oraz rozpowszechnienie chrześcijaństwa. W XIII-XV wieku pojawiła się korespondencja, nie tylko między kościołami, ale również między miastami oraz domami kupieckimi. W tym okresie w listach zamieszczane były specjalne rubryki nazywane nowinami, awizami lub nowościami.  Od XV wieku zaczęto wydawać kalendarze i broszury. Z kolei listy nowiniarskie wydawano w średniowieczu i były pisane ręcznie. Zamieszczane w nich informacje zdobywano w centrach handlowych, portach, dworach królewskich, a także od wędrownych kupców. Listy często budziły zainteresowanie wśród sporego grona odbiorców, dlatego śpiewano je na dworach, gospodach, wierszowano a nawet kopiowano i rozsyłano do innych miast.</p>
    <p>Ulotki i listy wydawane były na terenie obecnych Włoch, Niemczech w Rzymie i w Wenecji. W XVI wieku w Wenecji funkcjonowało biuro nowinek, gdzie zbierano informacje handlowe i polityczne. Informacje te były następnie spisywane i sprzedawane. Pierwsza gazeta została sprzedana w 1536 roku i zawierała informacje na temat wojny z Turkami.</p>
</div>