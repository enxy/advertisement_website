<div id="article">
        <h2>Historia reklam i ogloszen w gazetach</h2>
        <p>
            Początkowo w prasie zamieszczane były ogłoszenia księgarzy.Minęło trochę czasu zanim ogłoszenia trafiły do prasy ogólnoinformacyjnej. Do tego czasu wydawane były dodatkowe pisma ogłoszeniowo-reklamowe. Istnienie tego typu gazet wiązało się z funkcjonowaniem tzw. kantorów adresów. Były to miejsca w których dokonywano wymiany informacji dotyczącej sprzedaży, kupna bądź wymiany dóbr i towarów. Informacje wywieszane były na specjalnych tablicach, w pózniejszym okresie drukowano biuletyny. Pierwsze biuro tego typu powstało w 1611 roku w Londynie. Natomiast, pierwszą gazetą ogłoszeniową była gazeta The Impartial Intelligencer. We Francji w 1624 roku zostało utworzone biuro ogłoszeniowe. Wydawano ulotki informacyjne oraz tygodniki z rubrykami odnośnie dóbr ziemskich, mieszkań, mebli oraz innych przedmiotów. Potomkami gazety angielskiej były gazety niemieckie, włoskie oraz bratysławskie. W Polsce w 1762 roku gazety ogłoszeniowe pojawiły się w Warszawie oraz Krakowie. Gazety zaczęto rozdawać nieodpłatnie na targach, w kawiarniach oraz księgarniach. Koszty wydania tych gazet pokrywane były z wpływów z ogłoszeń. W XVII i XVIII wieku ogłoszenia pojawiły się w prasie codziennej. Przykładem takiej gazety był The public Advertiser, gdzie ponad połowę publikacji zajmowały ogłoszenia. W XVIII wieku doszło do specjalizacja ogłoszeń i reklam. Wiązało się to z podziałem na tematykę dotyczącą kupna, sprzedaży lub najmu.
        </p>
        <p>
            W XIX wieku, czyli wieku prasy, ale też pary i elektryczności rozwijała się prasa ilustrowana, wprowadzono do niej fotografie, co przyczyniło się do wprowadzenia reklamy do prasy. Ogłoszenia i reklamy zaczęły zajmować w prasie coraz więcej miejsca, a zjawiska tego nie dało się powstrzymać, tym bardziej że wprowadzono druk kolorowy. W XIX wieku po raz pierwszy w gazetach pojawiły się kolorowe zdjęcia, reklamy, suplementy i dodatki. Teksty reklamowe często pisane były przez
            poetów, literatów oraz redaktorów. Prawdziwą konkurencją dla prasy w XX wieku stało się kino, radio, telewizja, a następnie Internet.
        </p>
</div>
