<div id="article">
    <h2>Druk w dobie cyfryzacji</h2>
    <p>W dobie interntu tradycyjne media starają się walczyć z nowoczesnymi formami przekazu, a w szczególności z Internetem, który w sposób bardzo dynamiczny zmienił sytuację na rynku medialnym.
       Obecnie sytuacja na rynku wydawniczym zaczyna się pogarszać ze względu na pojawienie się elektonicznych substytutów papierowych wydruków. Internet stanowi prawdziwe zagrożenie dla prasy ponieważ przemiany zwią­zane z upowszechnianiem się nowych rozwiązań technologicznych nie zachodziły, aż tak gwałtownie. Po około dwudziestu latach rozwoju komercyjnego Internetu, niektóre sektory rynku uległy całkowitej przemianie. Istnieją podejrzenia, że starcie prasy z cyfryzacją doprowadzi wyparcia gazet papierowych e-gazetami. Już obecnie można zauważyć, że czasopisma znikają ze sklepów ze względu na brak popytu. Internet stwarza możliwości do przekazu wydarzeń na żywo, podczas gdy w przypadku prasy informacje mogą być publikowane dopiero następnego dnia. Znawcy mediów twierdzą, że w niedługiej przyszłości na rynku pozostaną tylko prasowi giganci jak np. Washington Post, Bild, Gazeta Wyborcza. Redakcje wymienionych gazet posiadają oczywiście elektroniczne wersje gazet w internecie, gdzie zamieszczane są najświeższe wiadomości.</p>
    <p>Innym czynnikiem sprawiającym, że istnienie gazet stawia się pod znakiem zapytania jest aspekt czysto praktyczny związany z codziennym funkcjonowaniem. Na gazetę trzeba wydać parę złotych, nosić ją w torbie, czy plecaku, gazetę łatwo zniszczyć no i zajmuje trochę miejsca na półce. Prasa jest często niedostosowana do potrzeb odbiorcy. Natomiast, artykuły w gazecie można łatwo wyszukać i poczytać o tym co nas najbardziej interesuje. Szybki tryb życia, który dotyczy coraz większej liczby społeczeństwa, dotyka również czytelnictwa. </p>
    <p>Nie wiadomo jak długo prasa drukowana będzie jeszcze gościć na rynku. Zakłada się kilkanaście, może kilkudziesięciu lat istnienia tradycyjnych periodyków. Później gazety, mogą stać się czymś na wzór płyt winylowych, co oznacza, że staną się cennymi okazami kolekcjonerskimi. Jeśli przepowiednie się spełnią, to paradoksalnie ich wartość znacznie wzrośnie. Przypuszczać można jednak, że taki scenariusz będzie dotyczył tylko niewielu z gazet. Pozostałe wydania prawdopodobnie znikną z rynku.</p>
</div>